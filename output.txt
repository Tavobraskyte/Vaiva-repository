Pitbuliai gerai žinomi dėl savo tvirto charakterio, stiprių nervų ir didelio intelekto. Paprastai pagrindinėmis jų savybėmis laikoma ištvermė ir gebėjimas kovoti, tačiau nepaisant visada kovai pasiruošusių šunų šlovės, pitbulterjerai turi subalansuotą ir netgi minkštą charakterį. Pitbulterjerai turi ir kitų savybių – didelę jėgą lyginant su jų dydžiu, gerą sveikatą, stiprią nervų sistemą.


Kai kam ši  veislė it mįslė, kadangi jie žinomi daugybe
pavadinimų – pitbuldogas, buldodas, kovinis buldogas, amerikiečių pitbuldogas,
pitbulis, pitbulterjeras, pitterjeras, ir, oficialiai, amerikiečių
pitbulterjeras. Tokia pavadinimų gausa kelia sumaištį ir daugybė rašytojų
galvojo, kad šio tipo kovose naudota daugiau negu viena veislė. 


Kovoms veisiami
gyvūnai egzistuoja daugelį šimtmečių. Jų kraujo linijos buvo griežtai saugomos
ir puoselėjamos visame pasaulyje. Jokia kita veislė negali dirbti taip kaip
pitbulterjeras. Kas stebina, tai daugybė žmonių, manančių, kad jei veislė tokia
grėsminga šunims, tai turi būti pavojinga ir žmonėms. Skirtingi augintojai
labiausiai vertins tuos šunis, kuriems geriausiai sekasi kovoje, ir tai
teisinga. Geriausi šuniukai gaunami iš kovojančių šunų. Todėl pranešimai apie
„ekspertų“ siūlymus eutanazuoti iš kovinių veislynų konfiskuotus šunis visada
išspaudžia sarkastišką šypseną.


Richard
F.Stratton: 
Gerai įvertinti pitbulterjerų
charakterį ir vertę galite tik įgiję pakankamai patirties ir su kitų veislių
šunimis. Šitos patirties aš gavau, kai su žmona nupirkome šuniuką mūsų anūkei.
Mergaitei buvo tik 5 metai. (…) Ieškojome šuniuko, kuris nekeltų jokių
problemų augimo metu. Jis turėjo būti geras, švelnus ir atlaidus mūsų
mergaitei. Ir dar – nenorėjau jokių konfliktų su savo dukra. Po ilgų svarstymų
anūkei išrinkome škotų terjerą. Žinoma, niekas negali spręsti apie šunų veislę
kaip visumą iš vieno egzemplioriaus, bet škotis buvo tikra katastrofa. Laikyti
jį name buvo labai sudėtinga ir net pavojinga, be to, jis įkando anūkei. Baisu
pagalvoti, kokią žalą šeimai padarytų pitbulterjeras, jei turėtų tokį bjaurų
charakterį. Įvairių sunkumų auginant škotį buvo tiek daug, kad pasidarė aišku:
jis nėra toks protingas ir supratingas, kaip dauguma mano matytų pitbulterjerų.



Ši veislė gerai
žinoma dėl gebėjimo prajuokinti šeimininkus. Jie dažnai kvailioja, kartais net
iki absurdo. Šie šunys labai aktyvūs ir energingi, kai kuriem tai gali
pasirodyti net per daug, o kai kuriem kaip tik tas aktyvumas ir gyvumas
patinka. 


Pitbuliai yra
puikūs atsakingų, aktyvių ir rūpestingų šeimininkų partneriai. Kita vertus, juos
gali būti sudėtinga prižiūrėti nepatyrusiems ar nelabai susipažinusiems su
veisle žmonėms. Laimei, pitbuliai labai lengvai pasiduoda dresūrai. Jie lengvai
prisitaiko, dėl to gali gyventi tiek mieste, tiek kaime, jei tik turi
pakankamai sąlygų mankštintis. Dauguma pitbulterjerų labai energingi, jiems
reikia ilgų pasivaikščiojimų ir pratimų.


Pitbuliai ne tik
stiprūs, energingi ir vikrūs šunys – tuo pačiu jie labai išrandingi bei
veržlūs. Ryžtingumas – viena ryškiausių jų savybių. Kad ir ką jie nuspręstų padaryti,
darys tai iš visų jėgų ir iš širdies, nesvarbu, kas tai bebūtų – ar bandymas
pabėgti iš tvora aptvertos teritorijos, ar pasilikus namie naikinti jūsų sofą,
ar pulti jums į glėbį ir apiberti krūva „bučinių“. 


Amerikiečių
pitbulterjerai pasižymi ir šaltakrauje drąsa, gebėjimu teisingai įvertinti
susiklosčiusios padėties grėsmę ir tinkamai į ją reaguoti. Savikontrolė
susiformavo dėl kovų, kadangi šuo turėjo savarankiškai priimti sprendimus.
Neįprastose situacijose pitas turi rodyti stirpius nervus ir jei koks nors
keiastas objektas pasirodo nebaisus, turi bandyti jį ištirti.


Sėkmingai kovai
reikia ne tik gero pasirengimo ir taktinių įgūdžių. Gyvūnas turi turėti gerai
išvystytą intelektą. Todėl pitbulterjerai – labai protingi šunys, juos sunku
išvesti iš savikontrolės. Kovų atranka nulėmė ir kitas būdingas pitbulių
savybes – drąsą, ištvermę, atsparumą šokui. Tai viena iš nedaugelio veislių,
gebanti kovoti kelias valandas. Kai kiti šunys didžiausią jėgą išleidžia kovos
pradžioje ir išsikvepia, pitbulterjerai geba kovoti toliau. Yra manančių, kad
tokia pitbulterjerų ištvermė bei dėmesio nekreipimas į skausmą yra nervų
sistemos degeneracijos rezultatas, tačiau išties pitbulterjerai jautrūs
skausmui.


Egzistuoja daug
priežasčių, darančių amerikiečių pitbulterjerus unikaliais. Neproporcingai daug
jų mėgsta laipioti medžiais. Atrodo, tam yra du paaiškinimai. Pirma,
pitbulterjeras labai valingas gyvūnas, ir jei medyje yra kažkas, ko jis nori,
jis ras būdą kaip ten patekti. Antra, pitbultejerai aktyviai naudoja savo
priekines kojas. Kai kuriais atvejais jomis jie sugeba taip tvirtai sugriebti
daiktus, kad juos būna sunku atimti. Visa tai, drauge su būdingu veislės
tvirtumu, leidžia daugeliui pitbulių lengvai laipioti medžiais.


Pitbultejerams
būdinga ir šypsena. Stebėtinai daug šių šunų, pamatę jiems patinkantį asmenį,
pradeda šypsotis ir čiaudėti. Deja, daugumą tokios grimasos gerokai išgąsdina. 


Niekada neteko
girdėti apie pitbulį, kuris žmogų pultų taip, kaip puola kitą šunį. Tačiau būta
kovinių šunų su abejotinais polinkiais. Tai tipas, su kuriuo tenka gražiai
pasišnekėti kol iškeli iš bėgtakio. Būdami labai sužadintos būsenos, šio tipo
atstovai gali kąsti, bet jie labai reti. Vienas žinomiausių buvo Bullyson.
Bobby Hall savo knygoje rašė, kad jis buvo labai nervingas šuo, tačiau Maurice
Carver turėjo paprastą problemos sprendimo būdą. Viena pagrindinių šuns
problemų buvo tokia, kad jis pasižymėjo stipriu nervingumu – tokiu, jog
norėdamas pačupti kitą šunį apsiskukdavo ir kandžiodavo hendlerio kojas. M.
Carver tiesiog įsigijo ilgą pavadį. B. Hall hendleriaudavo su šiuo šunimi labai
atsargiai, visą laiką jam meiliai kalbėdamas. 


Pitbuliai gana
lėtai bręsta. Renkantis šuniuką, su temperamento testais galima paslysti. 4
mėnesių amžiaus šuniuko reakcija gali labai skirtis nuo suaugusio šuns.
Skirtingos linijos subręsta skirtingu laiku. Vieni šunys būna susiformavę dar
nesulaukę metų amžiaus, kitiems tenka iškaulti ir 3 – 4 metus. Jei šios veislės
atstovas, būdamas 7 mėnesių amžiaus, draugiškai elgiasi su kitais šunimis, dar
nereiškia, kad sulaukęs poros metų jis nedemonstruos jiems netolerancijos.
Kalės, kurios buvo draugiškos su kitais šunimis, agresyvesnėmis gali tapti po 1
– 3 rujos. 


Parodinių šunų
augintojai ir plačioji visuomenė mano, kad bailiais šunimis buvo piktnaudžiauta,
tačiau išties tai – paveldima tendencija. Baimės bruožas įgimtas, intensyvumu
jis skiriasi. Jis labiau paplitęs tarp darbinių šunų, kur baimė nėra darbui ar
veisimui trukdanti kliūtis. Paradoksalu, tačiau bailūs pitbulterjerai ganėtinai
paplitę. Kai kurie tokie bailūs, kad visiškai atsisako dirbti nepažįstamoje
aplinkoje. Kai kurie gerai žinomi pitbuliai buvo bailiai. 


B. Wallace
bailius šunis vadino intravertais. Tas terminas, kartu su sąvoka
„ekstravertas“, tais laikais buvo labai paplitęs spaudoje. Intravertas būdavo
daugiau ar mažiau nekalbus, nelabai komunikabilus, ir buvo manoma, kad tokio
asmens dėmesys sutelktas į vidų, savas mintis. Bob žavėjo, kad tiek daug gerų
šunų buvo bailūs ar „intravertai“. Negalima sakyti, kad teikė jiems pirmenybę,
tačiau iš dalies grindė jais savo liniją, bandydamas atkurti Jeff. Bob spėjo,
kad baimė kažkaip gali būti susijusi su intensyvumu. Išties greičiausiai
neegzistuoja kokia nors intensyvumo ir bailumo jungtis. Bailūs šunys turi
stipriai koncetruotis – atrodo, tada baimės aspektas  palieka jų kūnus. Gal Bob manė, kad jų
susikaupimas leidžia geriau sutelkti enregiją, kas lemia geresnius gebėjimus.